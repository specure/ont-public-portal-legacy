:linkattrs:
:urlGeneralAct: assets/files/<general_act>.pdf
:urlHowTo: sl/wizard

= SPLOŠNI POGOJI UPORABE SISTEMA ZA SPREMLJANJE KAKOVOSTI ŠIROKOPASOVNEGA DOSTOPA Open Nettest IN IZJAVA O ZASEBNOSTI

== Splošni pogoji uporabe sistema za spremljanje kakovosti širokopasovnega dostopa Open Nettest
<organization> nudi zainteresiranim uporabnikom možnost uporabe programske rešitve Open Nettest za preverjanje kakovosti in prepustnosti trenutne širokopasovne povezave. Uporabniki, mlajši od 15 let, lahko uporabljajo Open Nettest s privolitvijo staršev oziroma zakonitega skrbnika.

Uporaba Open Nettesta na mobilnih napravah je lahko povezana z večjo količino porabe podatkov. Pri uporabi testa na tehnologiji 3G znaša običajna poraba podatkov v okviru enega testa med 5 in 10 MB, na tehnologiji 4G pa lahko preseže tudi *100 MB*. Za obe navedeni oceni velja predpostavka kakovostne povezave v omrežje mobilnega operaterja. Agencija ne prevzema nobene odgovornosti za porabljene količine podatkov uporabnikov in s tem povezanih stroškov.

Open Nettest uporabnikom zagotavlja pregledne in izčrpne informacije o trenutni kakovosti storitve širokopasovnega dostopa ob hkratnem upoštevanju uporabnikove zasebnosti. Test temelji na načelu odprte kode in odprtih podatkov. V skladu z načelom odprte kode je izvorna koda programske opreme Open Nettesta v celoti javno dostopna z namenom večje preglednosti in zanesljivosti. Vsakršna komercialna uporaba izvorne kode Open Nettest, ki je objavljena skladno z MAME licenco, je prepovedana. Logotip in pisava (font) Open Nettesta nista izdana v skladu z načelom odprte kode in odprtih podatkov, zato je njuno kopiranje, spreminjanje ali obdelovanje v spremenjeni ali nespremenjeni obliki prepovedano. Rezultati meritev Open Nettesta so v skladu z načelom odprtih podatkov objavljeni na https://example.org/sl/opendata in se lahko uporabljajo na podlagi licence https://creativecommons.org/licenses/by/4.0/[Creative Commons Attribution 4.0 (CC BY 4.0)]. Podatki so prosto dostopni splošni javnosti za namene informiranja, uporabe, razširjanja in druge načine uporabe. Za podatke, ki niso javno objavljeni, so pa shranjeni v primarni Open Nettest bazi, ne velja načelo odprtih podatkov.

Povezave in sklicevanja na druge spletne strani ali osebe izven agencije so zagotovljene zgolj zaradi lažje uporabe in naj se ne smatrajo kot odobrene s strani Agencije. Agencija to storitev nudi zgolj zaradi zagotavljanja večjega in lažjega javnega dostopa do informacij. Kjer spletna stran example.org zagotavlja povezave do drugih spletnih strani, Agencija ne odgovarja za njeno vsebino, avtorske pravice ali politiko varovanja zasebnosti ter ne odgovarja za kakršnokoli škodo, ki nastane uporabnikom zaradi uporabe ali v povezavi z uporabo te spletne strani oziroma z uporabo kakršnihkoli sredstev ali storitev, ki jih ta spletna stran nudi, četudi bi bila agencija obveščena o možnosti nastanka takšne škode oziroma o možnosti razumnega predvidevanja takšne izgube ali škode.

Agencija si bo prizadevala za redno posodabljanje različice za brskalnik in mobilne aplikacije Open Nettesta, hkrati pa ne daje nobenega zagotovila za trajno razpoložljivost sistema Open Nettest in si pridržuje izključno pravico do sprememb, dodajanja ali izbrisa delov oziroma celotnega Open Nettesta brez predhodne najave ter začasnega ali trajnega umika iz objave.

Open Nettest je merilno in analitično orodje, potrjeno s strani agencije, ki končnim uporabnikom storitev dostopa do interneta omogoča izvajanje meritev zmogljivosti, kakovosti in transparentnosti internetne povezave.  Meritev, ki je rezultat uporabe merilnega orodja Open Nettest in je izvedena v skladu z link:{urlGeneralAct}[»*Splošnim aktom o storitvah dostopa do interneta in s tem povezanih pravicah končnih uporabnikov (11. člen)*«, window="_self"], je podlaga za uporabnikovo prijavo napake njegovemu ponudniku storitev in kot taka ob upoštevanju vseh relevantnih okoliščin lahko izkazuje nedelovanje oziroma slabše delovanje storitev.
Navodila za izvajanje meritev se nahajajo link:{urlHowTo}[*na tej povezavi*].

Meritve, ki NISO izvedene v skladu z link:{urlGeneralAct}[»*Splošnim aktom o storitvah dostopa do interneta in s tem povezanih pravicah končnih uporabnikov (11. člen)*«, window="_self"], so zaradi številnih dejavnikov, ki lahko vplivajo na njih, zgolj informativne narave!
Agencija ne sprejema nobene odgovornosti za aktualnost, pravilnost, celovitost ali kakovost objavljenih odprtih podatkov. Z namenom zagotovitve pravilnosti rezultatov lahko agencija označi in/ali izloči meritve, ki so se izkazale kot neverodostojne. Agencija ni odgovorna za materialno ali nematerialno škodo, ki bi operaterjem, uporabniku ali komu drugemu nastala zaradi uporabe ali neuporabe podatkov oziroma zaradi uporabe napačnih ali nepopolnih podatkov. Kadar se agencija na podlagi zakona, ki bi ga bilo treba uporabiti v konkretnem primeru, ne more izogniti odgovornosti za nastalo škodo, je njena odgovornost omejena na veliko malomarnost in naklep.

== Izjava o zasebnosti
Agencija spoštuje pravico do zasebnosti, zato osebne podatke skrbno varuje. Obdelava osebnih podatkov, ki jih agencija pridobi ob uporabi programske rešitve Open Nettest, agencija obdeluje v skladu z evropsko zakonodajo (Uredba (EU) 2016/697 o varstvu posameznikov pri obdelavi osebnih podatkov in o pretoku takih podatkov (v nadaljevanju: Splošna uredba)) in veljavno zakonodajo s področja varstva osebnih podatkov (Zakon o varstvu osebnih podatkov (ZVOP-1, Ur. l. RS, št. 94/07)) in drugo zakonodajo, ki agenciji daje pravno podlago za obdelavo osebnih podatkov. Konkretno, agencija na podlagi točke b) prvega odstavka 6. člena Splošne uredbe obdeluje zbrane osebne podatke (tj. podatke o platformi, tipu brskalnika, zunanji IP naslov (anonimiziran) in geografsko lokacijo meritve) za potrebe izvajanja storitve preverjanje kakovosti in prepustnosti trenutne širokopasovne povezave.

*Za uporabo Open Nettesta je potrebna potrditev uporabnika, da je seznanjen in se strinja s Pogoji uporabe in politiko zasebnosti.* pass:[<u>S potrditvijo Pogojev uporabe in politike zasebnosti se uporabnik strinja z načinom in pogoji pod katerimi agencija, kot upravljavec osebnih podatkov, določeno obdobje zbira in obdeluje osebne podatke, navedene v točki 2.1.1</u>], za namene, navedene v točki 2.1.2. Potrditev (DA/NE) se zabeleži za namen evidentiranja, da so bili Pogoji uporabe in politika zasebnosti potrjeni in da je uporabnik pristopil k uporabi merilnega sistema Open Nettest. V primeru, da pride do sprememb pri obdelavi in prenosu podatkov (v zvezi s posodobitvami ali novimi izdajami programske opreme Open Nettest), morajo uporabniki ponovno podati svojo potrditev Pogojev uporabe in politike zasebnosti.

Agencija se zavezuje, da bo zbirala, hranila in obdelovala osebne podatke uporabnikov skladno S Splošno uredbo in veljavno zakonodajo ter internimi akti agencije. Osebni podatki se v nobenem primeru ne zbirajo za komercialne namene. Agencija posameznih uporabnikov ne bo poskušala identificirati in podatkov, ki jih pridobi, ne bo povezovala z določenimi uporabniki, razen s soglasjem uporabnikov.

Za morebitna vprašanja v zvezi v varstvom osebnih podatkov in politiko zasebnosti pri uporabi sistema za spremljanje kakovosti širokopasovnih storitev Open Nettest ali glede uveljavljanja pravic posameznika glede obdelave podatkov se obrnite na upravljavca osebnih podatkov: <organization>, elektronski naslov example@example.org ali na pooblaščeno osebo za varstvo podatkov: example@example.org. 

Z uporabo Open Nettesta agencija obdeluje podatke, navedene pod točko 2.1.1. Med navedenimi podatki so tudi osebni podatki, in sicer:

- javni IP naslov uporabnika,
- geografska lokacija meritve.

=== Open Nettest

==== Kateri podatki se obdelujejo in prenašajo?

V okviru Open Nettesta se v spletni različici obdelujejo naslednji podatki:

* zakasnitev (latenca), hitrost in količina prenosa podatkov v obe smeri (pritočna/odtočna),*
* parametri kakovosti in transparentnosti povezave (npr. jakost signala, dostopnost vrat TCP/UDP, detekcija spreminjanje vsebine, čas prenosa referenčne spletne strani) ter verodostojnost meritve,*
* testni parametri (uporabljena testna metoda, napredek testa, uporabljeni testni strežnik, uporabljena nastavitev testa (npr. čas trajanje testa)), *
* interni identifikator odjemalca (UUID odjemalca) in število opravljenih testov,
* javni identifikator odjemalca (zamenja se vsaj vsakih 24 ur),*
* sinhronizacijska koda in podatki o odjemalcu (jezik, lokalni IP, verzija),
* čas izvedbe testa in časovni pas,*
* indikator prisotnosti omrežnega mehanizma za prevajanje naslovov IP (NAT/PAT) ,*
* različica uporabljenega naslova IP (IPv4 ali IPv6),*
* javni IP naslov uporabnika,
* identifikator brezžičnega omrežja (WiFi SSID) in numerični identifikator brezžičnega omrežja (WiFi BSSID) ter vrsta šifriranja,
* ime in država ponudnika storitev, *
* geografska lokacija odjemalca in smer gibanja+
* tip naprave/model, operacijski sistem/različica Open Nettest aplikacije,+
* javni identifikator posamezne meritve (generira se ob vsaki meritvi),+
* anonimiziran javni naslov IP (zakrit zadnji oktet)+

Podatki, ki niso označeni z zvezdico ( * ), *niso javno dostopni* in *se ne razkrivajo*. Dostop do njih ima izključno agencija.

Podatki, označeni z zvezdico ( * ), so *javno objavljeni* in *vidni* vsem na spletni strani Open Nettest ter prosto *dostopni* za prenos kot odprti podatki za namene informiranja, uporabe in razširjanje.

Podatki, označeni z znak plus ( + ), so *javno objavljeni* in *vidni vsem* na spletni strani Open Nettest ter prosto *dostopni* za prenos kot odprti podatki za namene informiranja, uporabe in razširjanje, samo *ob izrecni predhodni privolitvi uporabnika.*

Privolitev za javno objavo navedenih podatkov lahko uporabnik kadarkoli prekliče, tako da v meniju ''Možnosti'' svojega brskalnika odstrani piškotek »opendata«. Ta preklic velja za naprej in ne pomeni umika oziroma brisanja podatkov za nazaj. V kolikor pred prvo meritvijo uporabnik ne bo izrecno privolil v javno objavo podatkov o geografski lokaciji odjemalca in smeri gibanja, tipu oziroma modelu naprave, operacijskem sistemu in različici Open Nettest aplikacije, ki ga uporablja, javnemu identifikatorju posamezne meritve, ki se generira se ob vsaki meritvi, ter anonimiziranem javni naslov IP se pri rezultatih opravljenih meritev navedeni podatki ne bodo javno objavili, bodo pa zabeleženi v podatkovni bazi sistema Open Nettest, s katero upravlja agencija. Izjema je geografska lokacija uporabnika, ki je v primeru, da privolitev uporabnika za javno objavo podatkov ni podana, anonimizirana v krogu premera 300m in objavljena le v tej obliki.

*Spletna verzija Open Nettest uporablja piškotke.* Piškotki so majhne besedilne datoteke, ki se ob obisku spletne strani naložijo na uporabniški računalnik z namenom izboljšanja uporabniške izkušnje. Open Nettest uporablja štiri piškotke, ki so nujni za delovanje testa:

* ime: RMBTTermsV2, namen: zapiše podatek o privolitvi uporabnika k splošnim pogojem in k izjavi o zasebnosti, rok hrambe: 10 let.
* ime: RMBTuuid, namen: beleži podatek o identifikatorju odjemalca (UUID odjemalca), rok hrambe: 1 leto;
* ime: coords, namen: beleži podatke o lokaciji uporabnika, če ta obstaja, rok hrambe: 1 uro;
* ime: opendata, namen: zapiše podatek o privolitvi uporabnika k javni objavi podatkov, označenim z dvema zvezdicama (**), rok hrambe: 10 let.

* S potrditvijo splošnih pogojev in izjave o zasebnosti uporabnik hkrati poda izrecno privolitev za uporabo in beleženjem piškotkov.*

Uporabnik lahko kadarkoli prekliče privolitev za uporabo piškotkov in jih izbriše iz svojega računalnika, tako da v meniju ''Možnosti'' svojega brskalnika odstrani vse piškotke, ki se nanašajo na spletno stran example.org. Po tem uporabnik ne bo mogel več uporabljati Open Nettesta, ne da bi se ponovno strinjal s pogoji uporabe in izjavo o zasebnosti, ki uporabnika obveščajo o uporabi piškotkov.

==== Namen zbiranja osebnih podatkov

===== Primarna podatkovna baza
Vsi podatki, ki jih agencija pridobi na podlagi uporabe Open Nettesta, in vsi rezultati meritev (vsi podatki našteti pod točko 2.1.1.), ki jih izvajajo uporabniki in agencija, se zapisujejo v primarno podatkovno bazo. Dostop do primarne podatkovne baze je na voljo samo agenciji oziroma pri njej zaposlenim osebam, ki upravljajo z bazo podatkov. Uporabniki in agencija lahko preko sistema Open Nettest izvajajo meritve zmogljivosti in kakovosti omrežnih storitev operaterjev in ponudnikov storitev. Zbrane podatke uporablja agencija z namenom spremljanja stanja in regulatornega nadzora na področju dostopa do mobilnih, brezžičnih in fiksnih širokopasovnih storitev. Pokaže ji na primer, kje v Sloveniji in pri katerih ponudnikih storitev obstajajo potencialne težave z dostopom do internetnih storitev, kje ni pokrivanja z mobilnim in brezžičnim signalom ter kako napreduje pokrivanje opredeljenih belih lis, kot izhaja iz odločb o dodelitvi radijskih frekvenc.

Vsi podatki, navedeni pod točko 2.1.1. se v primarni bazi podatkov hranijo 10 let, razen IP javnega naslova uporabnika, ki se hrani 6 mesecev.

Javni IP naslov uporabnika se obdeluje za potrebe določanja operaterja omrežja, prepoznavanje potencialne neprimerne uporabe testa in pripravo zgodovine meritev za uporabnike. Po opravljenem testu se samo mrežni del IP naslova (anonimiziran javni naslov IP) zapiše v podatkovno bazo, ki je javno dostopna v skladu z načelom odprtih podatkov. Celoten IP naslov je zabeležen v primarni podatkovni bazi, vendar javnosti ni razkrit in je viden samo uporabniku na mobilni aplikaciji pod rubriko ''Podrobnosti'' ali pa v brskalniku pod rubriko ''Zgodovina''.

Podatek o identifikatorju brezžičnega omrežja se hrani z namenom, da ima uporabnik boljši pregled nad svojimi meritvami, opravljenimi preko brezžičnega omrežja, predvsem kadar opravlja meritve preko različnih WiFi dostopnih točk, in mu je v pomoč pri razumevanju rezultata posamezne meritve.

===== Baza javno dostopnih podatkov
Izbrani in anonimizirani podatki opravljenih meritev (pod točko 2.1.1. označeni z eno zvezdico (*) oziroma z znak plus ( + ), kadar uporabnik to izrecno privoli) so javno dostopni preko spletnega portala example.org in zainteresirani javnosti omogočajo neodvisen in realen vpogled v stanje mobilnih, brezžičnih in fiksnih komunikacijskih sistemov ter internetnih storitev na območju Slovenije. Uporabnikom nudijo informacije kakšno omrežno pokrivanje zagotavlja določeno omrežje oziroma določen ponudnik storitev na nivoju slovenskih regij, mest, okrožij in najbolj razširjenih vsakodnevnih komunikacijskih poti. Informacije o mobilnem pokrivanju so pomembne predvsem za uporabnike, ki dnevno migrirajo na območju Slovenije ali pa za uporabnike, ki so brez možnosti dostopa do fiksnega širokopasovnega omrežja.

Podatki, zbrani v bazi javno dostopnih podatkov, se hranijo 10 let.

===== Varovanje osebnih podatkov
Agencija skrbi za informacijsko varnost in varnost prostorov ter aplikativno sistemske programske opreme. V skladu s tem ima agencija sprejete ustrezne organizacijsko-tehnične varnostne ukrepe, namenjene varstvu osebnih podatkov posameznikov pred naključnim ali nezakonitim uničenjem, izgubo, spreminjanjem, nepooblaščenim razkrivanjem ali dostopom ter pred drugimi nezakonitimi in nepooblaščenimi oblikami obdelave. Informacijski sistemi so zaščiteni s protivirusnimi programi in požarnim zidom.

Podatki se ne iznašajo v tretje države in se ne posredujejo tretjim nepooblaščenim osebam.

Po preteku obdobja hrambe agencija osebne podatke anonimizira, tako da jih ni več mogoče povezati z določenim posameznikom.

===== Pravice posameznika glede obdelave podatkov
V skladu s Splošno uredbo ima posameznik predvsem sledeče pravice iz varstva osebnih podatkov:

- pravico zahtevati od agencije potrditev ali se v zvezi z njim obdelujejo osebni podatki,
- pravico zahtevati dostop do svojih osebnih podatkov, kar mu omogoča, da prejme kopijo osebnih podatkov, ki jih ima agencija o njem ter preveri, ali jih obdeluje zakonito, 
- pravico zahtevati popravek svojih osebnih podatkov, 
- pravico ugovarjati nadaljnji obdelavi svojih osebnih podatkov,
- pravico zahtevati izbris svojih osebnih podatkov, kadar ni razloga za nadaljnjo obdelavo oziroma kadar uveljavlja svojo pravico do ugovora glede nadaljnje obdelave, 
- pravico zahtevati omejitev obdelave svojih osebnih podatkov oziroma prekinitev obdelave osebnih podatkov o njem,
- pravico zahtevati prenos svojih osebnih podatkov v strukturirani elektronski obliki k drugemu upravljavcu, v kolikor je to mogoče in izvedljivo.

V kolikor želi posameznik uveljavljati katero od prej navedenih pravic, pošlje zahtevek po elektronski pošti na example@example.org ali z redno pošto na naslov agencije: <organization>, <address>:[V primeru uveljavljanja pravic iz tega naslova bo agencija predvidoma od posameznika zahtevala določene informacije, za potrditev njegove identitete, kar predstavlja le varnostni ukrep za zagotovitev večje varnosti osebnih podatkov predvsem, da se ti ne razkrijejo nepooblaščenim osebam.]. 

Izjemoma lahko agencija zahtevo za izbris iz razlogov, ki so navedeni v Splošni uredbi zavrne. Ti razlogi so: uresničevanje pravice do svobode izražanja in obveščanja, izpolnjevanje pravne obveznosti obdelave, razlogi javnega interesa na področju javnega zdravja, nameni arhiviranja v javnem interesu, znanstveno- ali zgodovinsko-raziskovalne nameni ali statistični nameni, izvajanje ali obramba pravnih zahtevkov.

Dostop do osebnih podatkov posameznika in uveljavljanje pravic v zvezi z osebnimi podatki je brezplačno. Vendar pa si agencija pridržuje pravico zaračunati razumno plačilo, v kolikor je zahteva posameznika, na katerega se nanašajo osebni podatki, očitno neutemeljena ali pretirana, zlasti če se ponavlja. V takšnem primeru lahko agencija takšno zahtevo tudi zavrne.

Zaščito in pomoč v primeru kršitve pravic posameznika v zvezi z varstvom osebnih podatkov, nudi Informacijski pooblaščenec RS. Povezava za več informacij v zvezi s prijavo kršitev varnosti je: https://www.ip-rs.si/zakonodaja/reforma-evropskega-zakonodajnega-okvira-za-varstvo-osebnih-podatkov/kljucna-podrocja-uredbe/prijava-krsitev/

Na strani Informacijskega pooblaščenca se nahaja tudi obrazec za seznanitev z lastnimi osebnimi podatki (ki je zgolj v pomoč, ni predpisan): https://www.ip-rs.si/fileadmin/user_upload/doc/obrazci/ZVOP/Zahteva_za_seznanitev_z_lastnimi_osebnimi_podatki__Obrazec_SLOP_.doc.

